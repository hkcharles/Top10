# O 關於 OWASP

## 關於 OWASP

開源網站應用程式保安計劃（The Open Web Application Security Project，簡稱「OWASP」）係一個致力於協助唔同機構去開發，購買，同維持可以信賴嘅網站應用程式，同埋程式接口(API)嘅開源社群。

喺OWASP，你可以搵到免費，自由同開源嘅：

* 應用程式保安工具同標準。
* 應用程式保安測試，安全編程開發，同埋源始碼保安審查嘅完整書籍。
* 演講投影片同[錄影](https://www.youtube.com/user/OWASPGLOBAL)。
* 好多大路主題嘅[貓紙(cheatsheets)](https://www.owasp.org/index.php/OWASP_Cheat_Sheet_Series) 
* 保安控制標準及文庫。
* [全球各地嘅分會](https://www.owasp.org/index.php/OWASP_Chapter).
* 最新嘅研究。
* Extensive [國際會議](https://www.owasp.org/index.php/Category:OWASP_AppSec_Conference).
* [電郵通訊](https://lists.owasp.org/mailman/listinfo).

詳請可以參閱: [https://www.owasp.org](https://www.owasp.org).

所有OWASP嘅工具，文件，錄影，演講投影片，同埋分會都係自由而開放咁畀任何有志於改善應用程式保安嘅人使用同參與。

我哋倡議將應用程式保安問題視為一個人，流程，同科技嘅問題。原因係改善呢三個範疇係確保應用程式保安嘅最有效方法。

OWASP係一個新類型嘅組織。無商業營運嘅壓力令我哋可以提供不偏不倚，實際又合乎成本效益嘅應用程式保安資訊。

OWASP同任何科技公司都無任何關係，雖然我哋支持喺有充分資訊嘅情況下使用商業嘅保安技術。OWASP透過協作，開放而透明嘅方法去製作好多唔同嘅資源。

OWASP基金會係致力確保計劃可以長遠發展嘅一個非牟利組織。幾乎所有同OWASP相關嘅人都係義務工作，當中包括OWASP董事會，分會領袖，計劃負責人同成員。我哋透過撥款同提供基礎設施去支持創新保安研究。

加入成為我哋嘅一份子！

## 版權同授權

![license](images/license.png)

版權所有 © 2003-2017 The OWASP Foundation. This document is released under the Creative Commons Attribution Share-Alike 4.0 license. For any reuse or distribution, you must make it clear to others the license terms of this work.

