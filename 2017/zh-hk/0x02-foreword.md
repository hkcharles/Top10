## 前言

唔安全既軟件侵蝕緊我地喺金融，醫療，國防，能源同其他重要基建既根基。喺我地既軟件變得愈黎愈複雜同連接埋一齊既同時，達致應用程式保安嘅難度都以指數方式咁增長。現代軟件開發流程嘅急速節奏使到快而準咁發現最常見既風險變得好重要。我哋唔可以容忍好似OWASP Top 10入面提到嘅相對簡單嘅保安問題喇。

係創立OWASP Top 10 - 2017時我哋收到大量既回響，比其他OWASP付同同樣努力既項目仲多。呢個反映咗個社群對OWASP Top 10幾咁有熱情，同埋OWASP令到Top 10可以切合到大部分既用例（use cases）有幾咁重要。

雖然一開始OWASP Top 10計劃既目的原本只係去提升開發人員同管理層既意識，不過而家已經變咗一個實際上既應用程式保安標準喇。
Although the original goal of the OWASP Top 10 project was simply to raise awareness amongst developers and managers, it has become the de facto application security standard. 

喺呢個版本，問題同建議都係寫得簡潔同埋測試得到，嚟幫助唔同嘅應用程式保安規劃可以採用到OWASP Top 10。如果要用到真正既標準，我地鼓勵大型同卓越嘅機構去採用[OWASP 應用程式驗證標準(ASVS)](https://www.owasp.org/index.php/ASVS) ，不過係大部分情況，OWASP Top 10已經係應用程式保安旅程既好開始。

我哋寫咗一系列提議既進一步措施畀唔同嘅OWASP Top 10用家，包括有「開發者嘅下一步」，「保安測試員嘅下一步」，適合首席資訊同保安官（CIO/CISO）嘅「機構嘅下一步」，同埋適合任何負責應用程式生命週期既人嘅「應用程式經理嘅下一步」。

長遠嚟講，我哋鼓勵所有嘅軟件開發團隊同機構都去創造一個適合你地文化同科技既應用程式保安規劃。呢啲規劃係咩類型同大小都可以有。利用你機構本身既優勢，透過軟件保障成熟度模型（Software Assurance Maturity Model）去量度同改善應用程式保安規劃。

我哋希望OWASP Top 10對你既應用程式保安既付出有幫助。如果你有咩問題，意見同諗法，都唔好介意係我地既Github repository聯繫OWASP

* [https://github.com/OWASP/Top10/issues](https://github.com/OWASP/Top10/issues)

你可以係呢度搵到OWASP Top 10計劃同翻譯版：

* [https://www.owasp.org/index.php/top10](https://www.owasp.org/index.php/top10)

最後，我哋想多謝創立OWASP Top 10計劃既領袖，Dave Whichers同埋Jeff Williams，多謝佢地既付出，同埋相信我哋可以透過社群嘅幫助去完成呢件事。

* Andrew van der Stock
* Brian Glas
* Neil Smithline
* Torsten Gigler

## Attribution
多謝 [Autodesk](https://www.autodesk.com) 贊助 OWASP Top 10 - 2017.

提供漏洞流行數據同其他協助既機構同個別人士名單載於[嗚謝頁面](0xd1-data-contributors.md)。

